# 紹介

一般人 long 認為講自然語言是人 qahh 人之間互動 dehh 使用 ezs, ahh 電腦語言是用來下指令 how 電腦 ew. 當然人 maw 是 ewdangy 看有 qahh 理解電腦語言.

Diw 電腦語言發明進前, diurw 已經有人用手寫出程式 aw. 英國人 Ada Lovelace diw 1840 年代頭一擺寫出程式了後, qokk 愛經過差不多一百冬, diw 1950年代, 頭一个 ewdangy 用 compiler qaw 根源碼 compile 做機器碼 ew 電腦語言 ziahh diw Manchester 大學開發 cuddlaih. 紲落來 1960 年代到 gimzxmay, 各種無仝功能 ew 電腦語言是一直創造 cuddlaih.

雖然講有自然語言 qahh 電腦語言 zitt 種 ew 區別存在, 但是美國人 diw 美國用英語 ew 思維創造出電腦語言, 所以英語 qahh 電腦語言 ew 概念是相通 ezs, long 是抽象化 ew 語言. 譬喻講, codes, coded, coding, qahh coder long 是對 code 屈折 cuddlaih ew. 所以 code zitt 字著是 codes, coded, coding, qahh coder ew 抽象型式. 各種 ew 自然語言 long 有無仝型式 ew 抽象化, 咱 long ewdangy qaw 提來利用.

台語 qahh 電腦語言 ew 結合著是利用台語 ew 造語機制來運作. 台語造語是利用變調來造語. 譬喻講, 若是 qaw 兩个單音節單語 dauw kifflaih 變做一个雙音節單語, 頭前 hittle 音節著愛變調. 變調 ew 意思我 qaw 號做 enabling, diurff 是作動. Ahh 是啥物愛作動 neh? 著是愛 iongw double dispatch 執行. 若是兩个單語 long 是本調無變調, diurff 表示 disabling, 著是無作動. 無作動 diurff buew 去執行 double dispatch. 若是多音節單語, 設計 ew 原理 maw 是仝款.

長老教會 ew 巴克禮牧師 diw 1885 年創辦臺灣府城教會報. Diw 教會報創辦進前, 一般 ew 台灣人是 mw batt 字 ezx. 所以 hitt 當陣 diw 一般人 mw batt 字 ew 情形下, 台語是以口頭語 ew 方式傳承. 若是有讀冊 bat 字 ew 人, inzs 手所寫 ew 是文言文. 所以巴克禮 daiw 先創辦教會報對台語文 ew 發展是有真大 ew 意義, 雖然講伊是有傳教 ew 目的.

台語雖然 mw 是屈折語, maw mw 是膠著語, 但是 dehh 設計輸入法, 書寫系統, 或者是拼音系統 ew 時陣, maw 是 ewdangy 借屈折語 qahh 膠著語 ew 概念來做設計. 新港文 qapp Favorlang 字典 maw 是真好 ew 書寫範例, tingyho 參考.

台語文 qahh 電腦語言結做伙來用, mw 知影講英語 ew 巴克禮 dongzxcuezs 時 qam 有想著 neh.

# 台語文 qahh 電腦語言

電腦語言是有百百種, 逐種電腦語言 long 有伊 qazsqizs ew 特性. 有 siongw 低階卡倚機器 ew assembly 語言, maw 有 siongw 高階卡倚程式員 ew 物件朝向語言, 甚至是完全用英文寫作 ew, 用來創作互動式小說 ew 語言. 其他 ezs qurhh 有特別適合做數學運算 ew 語言, 專門用來做 data mining ew 語言等等, 花樣真濟.

大部份電腦語言 ew 設計者 diw 設計 ew 時陣 diurff 已經大概知影伊所 behh 解決 ew 問題是啥, maw 大概知影伊設計 ew 方向愛對 dohh 位去. 所以 ziahh ewdangy diw 設計 ew 時陣著 qaw ze 語言所需要 ew 元素, qeyword, 構文, 語義 long 設計好勢.

Ahh 台語 diw 資訊科學 ew 領域內底, 是扮演啥物款 ew 角色 neh? 台語是扮演人 qahh 電腦溝通 ew 中介. 以上是對人 qahh 電腦 ew 關係來看. 若是對電腦語言 ew 角度來看, 台語文 ew 造語機制 qahh ewdangy 任意排列組合 ew 特性, 替現有 ew 電腦語言提供一个新 ezs 抽象化 ew 門路.

# 書寫方式

Zitt 本冊所使用 ew 書寫系統是參考各種台語界前輩 ew 設計所創作 cuddlaih ew, 漢字 ew 輸入是使用信望愛台語客語輸入法. 台語音 ansszuann 發音, 著 ansszuann 寫.

因為台羅/教羅是一種 qaw 漢字羅馬化 ew 系統, mw 是正港 ew 拼音系統, 所以 qaw 台羅/教羅當做拼音系統來書寫其實是無適當 ezs. 尤其是對變調 ew 標示會產生真大 ew 困擾. Ia qurhh 拼音系統 qahh 書寫系統 maw 是兩个無仝款 ew 概念.

因為 ia buezs qaw 外來語 qahh 台語書寫系統 ew 轉換規則建立好勢, 濫 diurff 英語部份 diurff 是寫英語.

# 版本

working draft
